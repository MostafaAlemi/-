<html lang="fa">

<head>
    <meta charset="utf-8">
    <title>از منظر آیت الله بهاءالدینی (ره)</title>
    <meta name="viewport" content="width=device-width, initial-scale=1.0">
    <link rel="stylesheet" href="../../css/sub-page-olama.css">
</head>

<body>

        <div class="border-images">
            <img class="border-top-right-img border-image" src="../../img/border.png">
            <img class="border-top-left-img border-image" src="../../img/border.png">
            <a class="back-top-button" href="file:///C:/Users/Mostafa%20A/Desktop/apps/test-app/others-item.html">بازگشت به صفحه قبلی »</a>
            <img class="border-bottom-right-img border-image" src="../../img/border.png">
            <img class="border-bottom-left-img border-image" src="../../img/border.png">
            <div class="border-top"></div>
            <div class="border-bottom"></div>

            <div class="container">

                <div class="alem-quote">
                    <img class="alem-quote-img" src="../../img/others-img/aviny.jpg">
                    <h2>از منظر شهید سید مرتضی آوینی</h2><br>
                    <p><strong>
                        <div style="color: #c85e60;">1- بیعت نامه «شهید آوینی» با «مقام معظم رهبری»</div>
                        <br />
                        شهید سید مرتضی آوینی در سال 1371 نامه ای را خطاب به مقام معظم رهبری نامه ای را نوشته و ارسال نمودند كه حاوی مطالب مهمی پیرامون برخی مشكلات فرهنگی كشور بود. متن كامل این نامه تا چندی پیش منتشر نشده است اما آن چه خواهید خواند مقدمه نامه مذكور است:<br /><br />
خدمت رهبر معظم انقلاب اسلامی، نائب امام عصر (ع) حضرت آیت الله خامنه ای ایدكم الله تعالی بتاییداته الخاصه.
سلام علیكم و رحمة الله و بركاته. امتثال امر فرصتی برای عرض ارادت در این مرقومه باقی نمی گذارد لذا حقیر مستقیما با استمداد از فضل بی منتهای رب العالمین وارد در اصل مطلب می شوم بعد از عرض این مختصر كه:<br />
ما با حضرتعالی به عنوان وصی امام امت (ره) و نایب امام زمان (عج) تجدید بیعت كرده ایم و تا بذل جان در راه اجرای فرامین شما ایستاده ایم، همانگونه كه پیش از این درباره امام امت (ره) بوده ایم و بسیارند هنوز جوانانی كه عشق به اسلام و شور رضوان حق آنان را در میدان انقلاب نگاه داشته باشد، با همان شوری كه پیش از این داشته اند.<br />
خدا شاهد است كه این سخن از سر كمال صدق و از عمق قلوب همان جوانانی سرچشمه گرفته است كه در تمام این هشت سال بار جنگ بر شانه های ستبر خویش كشیدند. ما به جهاد فی سبیل الله عشق می ورزیم. و این امری است فراتر از یك انجام وظیفه خشك و بی روح. این سخن یك فرد نیست، دست جماعتی عظیم است كه به سوی حضرت شما دراز شده تا عاشقانه بیعت كند، بسیارند كسانی كه می دانند شمشیر زدن در ركاب شما برای پیروزی حق از همان ارجی در پیشگاه خدا برخوردار است كه شمشیر زدن در ركاب حضرت حجت (س) و نه تنها آماده كه مشتاق بذل جان هستند. سر ما و فرمان شما.<br />
كمترین مطیع شما سید مرتضی آوینی<br /> <br /> <br />

<div style="color: #c85e60;">2- متن ادبی شهید آوینی درباره امام خامنه‌ای (مد ظله):</div><br />

دیدیم که می شناسیمش... و تصویرش را از پیش در خاطر داشته ایم. دیدیم که می شناسیمش، نه آنسان که دیگران را... و نه حتی آنسان که خود را. چه کسی از خود آشناتر؟ دیده ای هرگز که کسی نقش غربت در چهره خویش بیند و خود را نشناسد؟!<br />
دیدم که می شناسیمش؛ بیشتر از خود... تا آنجا که خود را در او یافتیم، چونان سایه ای که صاحب سایه را... و از آن پس با آفتاب، خود را بر قدمگاهش می گستردیم و شب که می رسید، به او می پیوستیم.<br />
دیدیم که می شناسیمش و او همان است که از این پیش طلعتش را در آب و باد و خاک و آتش دیده ایم؛ در خورشید آنگاه که می تابد؛ در ابر آنگاه که می بارد؛ در آب باران آنگاه که در جست وجوی گودال ها و دره ها برمی آید؛ در شفقت صبح؛ در صراحت ظهر؛ در حُجب شب؛ در رقت مه و در حزن غروب نخلستان؛ در شکافتن دانه ها و در شکفتن غنچه ها...؛ در عشق پروانه و در سوختن شمع.<br />
دیدیم که می شناسیمش و آن عهد تازه شد. شمع می میرد و پروانه می سوزد تا آن عهد جاودانه شود، عهدی که آتش او با بال های ما بسته است. دیدیم که می شناسیمش و دوستش داریم؛ آن همه که آفتابگردان، آفتاب را؛ آن همه که دریا ماه را... و او نیز ما را دوست می دارد، آن همه که معنا لفظ را.<br />
دیدیم که می شناسیمش، از آن جاذبه ای که بال ها را به سوی او می گشود، از آن قبای اشک که بر اندامش دوخته بود، از آنکه می سوخت و با اشک از چشمان خویش فرو می ریخت و فانی می شد در نوری سرمدی، همان نوری که مبدأ ازلی آدم و عالم است و مقصد ابدی آن. آب می گذرد، اما این نقش سرمدی فراتر از گذشتن ها برنشسته است. چشمانش بسته شد، اما نگاهش باقی ماند، دهانش بسته شد، اما کلامش باقی ماند.<br />
در تاریکی شب، سیر سیرکی نوحه غربت زمین را زمزمه می کرد. خانه، چشم بر زمین و آسمان بست و در ظلمت پشت پلک هایش پنهان شد. پرده ها را آویختیم تا چشمان به لاشه سرد و بی روح زمین نیفتد و در خود ماندیم و یتیمانه گریستیم.<br />
دیری نپایید که ماه برآمد و در آیینه دریاچه، خود را نگریست و شب پرک ها بال به شیشه کوفتند تا راهی به دشت شناور در ماهتاب بیابند.<br />
عزیز ما! ای وصی امام عشق! آنان که معنای ولایت را نمی دانند در کار ما سخت درمانده اند، اما شما خوب می دانید که سرچشمه این تسلیم و اطاعت و حجت در کجاست. خودتان خوب می دانید که چقدر شما را دوست می داریم و چقدر دلمان می خواست آن روز که به دیدار شما آمدیم، سر در بغل شما پنهان کنیم و بگرییم.<br />
ما طلعت آن عنایت ازلی را در نگاه شما بازیافتیم. لبخند شما شفقت صبح را داشت و شب انزوای ما را شکست. سرِ ما و قدمتان که وصی امام عشق هستید و نایب امام زمان (عج).<br />
                    </strong></p>
                </div>

            </div>

            <br></br>

        </div>

        <script src="../../js/sub-item-pages.js"></script>

    </body>

</html>