<html lang="fa">

<head>
    <meta charset="utf-8">
    <title>از منظر آیت الله بهاءالدینی (ره)</title>
    <meta name="viewport" content="width=device-width, initial-scale=1.0">
    <link rel="stylesheet" href="../../css/sub-page-olama.css">
</head>

<body>

        <div class="border-images">
            <img class="border-top-right-img border-image" src="../../img/border.png">
            <img class="border-top-left-img border-image" src="../../img/border.png">
            <a class="back-top-button" href="../../others-item.html">بازگشت به صفحه قبلی »</a>
            <img class="border-bottom-right-img border-image" src="../../img/border.png">
            <img class="border-bottom-left-img border-image" src="../../img/border.png">
            <div class="border-top"></div>
            <div class="border-bottom"></div>

            <div class="container">

                <div class="alem-quote">
                    <img class="alem-quote-img" src="../../img/others-img/mohajerani.jpg">
                    <h2>از منظر عطاءالله مهاجرانی، وزیر سابق فرهنگ و ارشاد اسلامی در دولت خاتمی</h2><br>
                    <p><strong>
                        <div style="color: #c85e60;">در زندگی‌اش حتی یک نقطه خاکستری هم نمی‌توان یافت</div>
                        <br />
                        عطاالله مهاجرانی ، که مدیریت چند سایت اینترنتی مخالف جمهوری اسلامی ایران را برعهده دارد، در یک جلسه پرسش و پاسخ که در یکی از دانشگاه‌های انگلیس برگزار شد،تحلیل‌های رسانه‌های ضدانقلاب مبنی بر شباهت وضعیت ایران و مصر را رد کرد و آن را نشانه توهم این افراد دانست. مهاجرانی برای اثبات سخنان خود، به ارائه تفاوت‌های نظام جمهوری اسلامی ایران و رژیم دیکتاتوری مصر پرداخت که در حین آن به دو موضوع جالب هم اذعان کرد.وزیر ارشاد دولت اصلاحات با بیان اینکه "نمی‌شود شرایط ایران را مصری کرد "، وابستگی تام و تمام حسنی مبارک به غرب را یکی از تفاوت‌های بنیادین این کشور با ایران ارزیابی و تاکید کرد: جمهوری اسلامی ایران استقلال بی‌نظیری در عدم هرگونه وابستگی به غرب و شرق دارد.مهاجرانی در دومین اعتراف خود به بررسی وضعیت فساد اقتصادی در خاندان مبارک در مصر پرداخت و آن را یک تفاوت آشکار میان ایران و مصر عنوان کرد.وی با مقایسه وضعیت مسئولان ارشد ایران با مصر، درباره وضعیت زندگی و فعالیت‌های اقتصادی رهبر معظم انقلاب اذعان کرده است که "من آیت‌الله خامنه‌ای را خوب می‌شناسم و می‌دانم که در تمام کارنامه‌ اقتصادی خود و اقوامش، نقطه سیاه که هیچ، حتی یک نقطه خاکستری هم نمی‌توان یافت."<br /><br />
                        <div style="color: blue;">جهت شناخت بهتر مهاجرانی و اینکه او دقیقا کیست:</div><br />
                        مهاجرانی از همسایه‌های سابق حضرت آیت‌الله خامنه‌ای بوده است.<br />
                        سید عطاءالله مهاجرانی  نمایندهٔ شیراز در دوره اول مجلس شورای اسلامی، معاون پارلمانی نخست‌وزیر در دوران نخست‌وزیری میر حسین موسوی، معاون پارلمانی رئیس‌جمهور در دوران ریاست جمهوری هاشمی رفسنجانی، عضو شورای سیاستگذاری صدا و سیما و همچنین وزیر فرهنگ و ارشاد اسلامی در دورهٔ اول ریاست‌جمهوری محمد خاتمی بود. او همچنین عضو هیئت علمی گروه تاریخ دانشگاه تربیت مدرس بود و هم‌اکنون در بریتانیا سکونت دارد.<br />
                        در دوران نخست‌وزیری میر حسین موسوی به سمت معاون حقوقی و پارلمانی نخست‌وزیر منصوب شد. در مرداد سال ۱۳۶۸ هاشمی رفسنجانی او را به سمت معاون حقوقی و پارلمانی رئیس‌جمهور منصوب کرد[۴] و تا سال ۱۳۷۶ در این سمت باقی ماند.
                        <br />
مهاجرانی در تاریخ ۶ اردیبهشت ۱۳۶۹ طی یادداشتی که با عنوان مذاکره مستقیم با آمریکا در روزنامه اطلاعات چاپ شد پیشنهاد برقراری رابطه با آمریکا را مطرح کرد. این سخنان سر و صداهای زیادی بپا کرد که در نهایت خامنه‌ای طی یک سخنرانی اعلام کرد که من با مذاکرهٔ با آمریکا مخالفم و دولت جمهوری اسلامی، بدون اجازه من امکان ندارد چنین کاری را بکند. بعد از سخنرانی علنی خامنه‌ای علیه مذاکره مستقیم، مهاجرانی با فصل‌الخطاب دانستن نظر رهبر از پیگیری مطلب خود صرفنظر نمود. علی خامنه‌ای نیز با ارسال نامه‌ای از او دلجویی کرد. وی هم‌چنین با حکم خامنه‌ای در سال ۱۳۷۱ به عضویت شورای سیاستگذاری صدا و سیما درآمد.<br />
مهاجرانی از بنیانگذاران حزب کارگزاران سازندگی به‌شمار می‌رود و روابط نزدیکی با غلامحسین کرباسچی شهردار اسبق تهران دارد. او از اعضای هیئت علمی گروه تاریخ دانشکده علوم انسانی دانشگاه تربیت مدرس به‌شمار می‌رفت ولی چند سال است که اسم او از فهرست اعضای هیئت علمی این دانشگاه حذف شده‌است.<br />
در دومین دوره ریاست جمهوری هاشمی رفسنجانی یعنی در سال ۱۳۷۳ مهاجرانی طی مصاحبه‌ای با روزنامه انگلیسی‌زبان ایران نیوز در ۸ آبان سال ۱۳۷۳، دربارهٔ ریاست جمهوری هفتم، اظهار داشت: «اگر امکان تغییر در قانون اساسی وجود داشته باشد آقای هاشمی شایسته‌ترین فرد برای احراز این مسئولیت است. آقای هاشمی رفسنجانی دو ویژگی امیرکبیر و مدرس را با هم دارند، امیرکبیر به لحاظ توجه به توسعه صنعتی کشور و مدرس به خاطر توجه به آزادی.»<br />
مهاجرانی پس از کناره‌گیری از وزارت در سال ۲۰۰۱، از سوی خاتمی به عنوان رئیس مرکز بین‌المللی گفتگوی تمدن‌ها منصوب شد. خاتمی این ایده را در سخنرانی خود در سازمان ملل مطرح کرد که با استقبال جهانی روبرو شد. این مرکز به دلیل تشکیلات مفصل و صرف هزینه‌های سنگین مورد انتقاد بود و در طول چهار سال عملکرد خود دستاورد خاصی از آن حاصل نشد. مهاجرانی در ژوئن سال ۲۰۰۳ از این مرکز استعفا کرد. برخی رسانه‌ها دلیل استعفای او را انتشار گزارش‌هایی در خصوص زندگی شخصی وی در زمستان سال قبل عنوان کردند.<br />
در سال ۱۳۸۳ خانمی که کارمند سابق مرکز گفتگوی تمدن‌ها بود، عنوان کرد که همسر صیغه ای مهاجرانی است و از او شکایت کرد و خواهان ثبت ازدواج شد. مهاجرانی هرگونه ارتباط با او را تکذیب کرد و در بیانیه‌ای «این پرونده را جریان‌سازی جناح سیاسی رقیب» خواند ولی در پی شکایت همین زن بازداشت شد. مهاجرانی در ششم مرداد سال ۱۳۸۳ به اتهام ترک نفقه، عدم ثبت واقعه ازدواج و فریب در امر ازدواج روانه زندان شد و ۴ روز بعد با ارائه وثیقه آزاد شد. مهاجرانی در همان جلسه مرداد ۸۳ تعهد می‌کند که ظرف یک ماه نسبت به اخذ رضایت شاکی خود اقدام نماید لیکن چند ماه بعد از کشور خارج شده و تاکنون مراجعت نکرده‌است. <br />
در فروردین ماه ۱۳۸۸ مهدی کروبی یکی از نامزدهای انتخابات ریاست جمهوری، مهاجرانی را به عنوان مشاور خود در امور مسائل و مشکلات ایرانیان خارج از کشور منصوب کرد. مهاجرانی در این انتخابات بر خلاف حمایت حزب کارگزاران از میرحسین موسوی در حمایت از مهدی کروبی اعلام موضع کرد.<br />
سازمان افشاگر ویکی‌لیکس در ژوئن ۲۰۱۵ اقدام به انتشار ۶۰ هزار سند دیگر از مجموع نیم میلیون سند خارج شده از سیستم الکترونیکی وزارت خارجه عربستان سعودی کرد که در یکی از این اسناد، عطاء الله مهاجرانی وزیر اسبق فرهنگ و ارشاد اسلامی در نامه‌ای به سفارت سعودی در لندن درخواست کرده بود که آن کشور هزینه تحصیل فرزندش (علی مهاجرانی) در مقطع دکتری دانشگاه واریک را بپذیرد و عربستان نیز با این درخواست موافقت کرد و چکی به مبلغ ۱۶ هزار پوند برای یک سال تحصیلی در وجه نامبرده صادر کرد و پذیرفت که حداقل به مدت چهار سال هر سال حدود ۱۶ هزار پوند بپردازد. مهاجرانی نیز در پاسخ به بی‌بی‌سی فارسی گفت که در زمان مناسب در مورد آنچه ویکی‌لیکس منتشر کرده پاسخ خواهد داد. حدود یک هفته پس از انتشار این خبر از بی‌بی‌سی فارسی، همسر مهاجرانی ، منتقدان دریافت کمک‌هزینه تحصیلی پسرش از عربستان را جیره بگیران اسرائیل نامید و اظهار داشت: «در این مختصر هم قصد پاسخ گفتن به اراجیف و دروغ‌های رسانه‌ها و افراد مختلف را ندارم.»<br />
همسر او جمیله کدیور و نیز برادرزنش محسن کدیور، از فعالان سیاسی‌اند. در تاریخ ۱۸ نوامبر ۲۰۱۵ میلادی، اعلام شد که محمدمحسن مهاجرانی، پسر عطاءالله مهاجرانی، در رابطه با پرونده گم شدن یک دکل نفتی گمشده، بازداشت شده‌است. شرکت تأسیسات دریایی ایران یک طرف این قرارداد بوده‌است.
                    </strong></p>
                </div>

            </div>

            <br></br>

        </div>

        <script src="../../js/sub-item-pages.js"></script>

    </body>

</html>